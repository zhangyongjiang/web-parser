{"id":"000b331e697-0ba3-420e-8b44-c2fa3edee0c7","created":0,"title":"大便下血治疗偏方","description":"【证候】\n自孟夏下血，历六月不止，每日六七次，腹中觉疼即须入厕，心中时或发热，懒于饮食。其脉浮而不实有似芤脉，而不若芤脉之硬，两尺沉分尤虚，至数微数。\n【诊断】\n此证临便时腹疼者，肠中有溃烂处也。心中时或发热者，阴虚之热上浮也。其脉近芤者，失血过多也。其两尺尤虚者，下血久而阴亏，更兼下焦气化不固摄也。此宜用化腐生肌之药治其肠中溃烂，滋阴固气之药固其下焦气化，则大便下血可愈矣。\n【处方】\n生怀山药（两半）熟地黄（一两）龙眼肉（一两）净萸肉（六钱）樗白皮（五钱）金银花（四钱）赤石脂（四钱研细）甘草（二钱）鸦 三九中药之家http://www.39yao.cn推荐大便下血胆子仁（八十粒成实者）生硫黄（八分细末）药共十味，将前八味煎汤，送服鸦胆子、硫黄各一半，至煎渣再服时，仍送服其余一半，至于硫黄生用之理，详于敦复汤下。\n【方解】\n方中鸦胆子、硫黄并用者，因鸦胆子善治下血，而此证之脉两尺过弱，又恐单用之失于寒凉，故少加硫黄辅之，况其肠中脂膜，因下血日久易至腐败酿毒，二药之性皆善消除毒菌也。又其腹疼下血，已历半载不愈，有似东人×××所谓阿米巴赤痢，硫黄实又为治阿米巴赤痢之要药也。\n【复诊】\n前药连服三剂，下血已愈，心中亦不发热，脉不若从前之浮，至数如常。而其大便犹一日溏泻四五次，此宜投以健胃固肠之剂。\n【处方】\n炙箭（三钱）炒白术（三钱）生怀山药（一两）龙眼肉（一两）生麦芽（三钱）建神曲（三钱）大云苓片（二钱）共煎汤一大盅温服。\n【效果】\n将药连服五剂，大便已不溏泻，日下一次，遂停服汤药。俾用生怀山药细末煮作粥，调以白糖，当点心服之以善其后。\n","categoryId":"000dd610e12-aad4-4b47-926b-ccf8a4eefa03","publisherId":null,"applicationId":null,"type":null,"tags":null,"url":"/2009/09/1950.html"}