{"id":"000456f6673-3260-4343-b6e0-f29cb1337fe9","created":0,"title":"治崩冈飞扬验方","description":"治崩冈飞扬验方\n一、症状∶脚上肌肤突然变黑，由小而大，剧痛难堪，溃烂不止，久则见骨，寝至死亡。广东客家，谓之「崩冈飞扬」，或曰「溶肉疔」。春暖花开，患者尤多。西药茫然，究难确定病名，仅用纱布蘸黄药水洗涤，聊以塞责而已。\n二、治法∶有一种小植物，中名「光风轮」。茎纤细，两叶对生，叶脉亦然，叶缘如小锯齿，项上则盛粲似花非花之小穗。阶除原野，无处无之。\n即采取此「光风轮」一束，清水涤净。投入钵中擂烂，调以高梁酒或普通之烧酒，用鹅毛蘸搽患处。则其痛立消，其黑转红，其溃立止。不数日，便生肌复原。其药之灵，其效之速，洵非夷所思矣。\n三、说明∶民国二十年（一九三一年）辛末，瑞金遭内战，先君李公应洋挚眷避难广东省蕉岭。一日，忽患斯疾。昼夜剧痛，抢地呼天。西医仅以药水洗之，纱布裹之，其痛益剧，其溃益甚。幸村有老妪，传以是方，依法治之，三日而愈。\n然剧痛而施烈酒，老妪是方，固神矣哉，而其性相反，犹龙争虎斗，谁则信之？此非有宝贵之经验，孰敢贸然而献之，非有坚定之信心，孰肯贸然而遵之。愚今掬诚表之，既以提供患者之参考，亦以叩祷中西医学界之耆宿而品次论定之，则於中西外科，或不无小补焉。\n（李乐俅居士贡方） \n","categoryId":"000938e4eb3-6450-4147-b625-62b4ccc00586","publisherId":null,"applicationId":null,"type":null,"tags":null,"url":"/2012/08/7100.html"}